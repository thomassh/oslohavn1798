<!DOCTYPE html>
<html>
    <body>
<h1>Om Oslo havn 1798</h1>
<p>Prosjektet <i>Oslo havn 1798</i> utvikler en interaktiv opplevelse langs Oslo havn (Havnepromenaden) som gir publikum – både barn og voksne – innblikk i Oslos og Norges historie og kunsthistorie på slutten av 1700-tallet. Prosjektet stimulerer også til utvikling av historiebevissthet.</p>
<p><i>Oslo havn 1798</i> kan oppleves på smarttelefon, pad, og pc. Augmented reality (AR) og spillteknologi brukes til å utvikle en digital verden som gir publikum en interaktiv opplevelse av Oslo havn 1798. Med skilt som informerer om nettadresse og qr-koder til opplevelsene, samt <a href="http://luktboks.no/">luktbokser</a> fungerer infopunktene 9, 10 og 11 (konteinerne) langs <a href="https://www.oslo.kommune.no/politikk-og-administrasjon/slik-bygger-vi-oslo/fjordbyen/havnepromenaden/#gref">Havnepromenaden i Oslo</a> som porter til denne verdenen.</p>
<p>Den digitale verdenen skal visuelt speile 1700-tallets samfunn og gi innblikk i den tidens kunst og materielle uttrykk. Oslo havn 1798 skal også være en inngang til digitalisert kulturhistorisk materiale som arkiv, museum og biblioteket har gjort tilgjengelig. Kunnskapen og erfaringene fra prosjektet knyttet til formidlingsmetoder, digitalisering av kulturhistorisk materiale og plassering av en digital opplevelse i byrommet, vil være til nytte både for den fremvoksende kulturnæringen og for kulturinstitusjoner som museer, arkiv og biblioteket.</p> 
<p>Prosjektet startet januar og avsluttes juni 2018.</p>
</br></br>  </br></br>  


  </body>
</html>